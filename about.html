---
layout: page
title: Про УжНУ
permalink: /about/
---
<div class="about">
		<p> Ужгородський національний університет належить до класичних університетів України і має найвищий – IV-й рівень акредитації. УжНУ – один з найбільших та кращих університетів Карпатського регіону. Знаходиться він на схилах Карпат, в чудовому  студентському місті Ужгород, найзахіднішому обласному центрі України. Університет молодий, заснований в 1945 році, але за невеликий проміжок часу гідно  показав себе в науковому світі, став орієнтиром, альма-матер для багатьох поколінь студентів, які тепер успішно працюють як в Україні, так і в інших країнах світу. В УжНУ сформувалися потужні наукові школи, відомі далеко за межами нашої країни, ведеться  наукова співпраця з багатьма провідними університетами світу.</p>
				
		<h1>Наукові досягнення</h1>
		<p>Ужгородський національний університет, згідно з даними міжнародних наукометричних баз, стабільно входить у десятку провідних наукових центрів України. За 70 років в Університеті виробилася власна школа викладання, наукові та освітні традиції. Всього в УжНУ працюють за  основним місцем роботи 1160 науково-педагогічних працівників, серед яких 134 доктори наук, професори та 675 кандидатів наук, доцентів. За сумісництвом на посадах науково-педагогічних працівників працюють 172 особи, у тому числі 24 доктори наук, професори, 92 кандидати наук, доцентів. Співробітниками УжНУ є 2 член-кореспонденти НАН України, 2 академіки державних галузевих академій наук України, 8 академіків Академії наук Вищої школи України, 11 заслужених діячів науки і техніки України, 4 заслужених працівників народної освіти України, 7 заслужених працівників освіти України, 6 заслужених юристів України, 14 заслужених лікарів України, 5 заслужених винахідників України,  5 майстрів спорту.

		Співробітники університету захищають ущорічно близько 10 докторських і 40 кандидатських дисертацій.

		<p>В університеті готують дисертації за більш ніж 50-ма спеціальностями більше 300 аспірантів і докторантів. Діють 6 спеціалізованих вчених рад із захисту докторських і кандидатських дисертацій – з фізико-математичних, медичних, хімічних, економічних, історичних та юридичних наук.</p>

		<p>Університет  видає 12 фахових періодичних видань, щорічно виходять друком більше 40 навчальних посібників, проводиться близько 30 наукових конференцій, половина з яких – з участю зарубіжних учених.</p>
		</p>
		<h1>Освітні пріоритети</h1>
		<p>
		Ужгородський національний університет всіляко сприяє всебічній самореалізації студентів. Наразі в УжНУ навчається близько 12 тисяч 977 студентів.

		<p>Університет готує фахівців за 8 напрямами освітньо-кваліфікаційного рівня «молодший спеціаліст», 60 напрямами бакалаврату, 94 спеціальностями освітньо-кваліфікаційних рівнів «магістр» і «спеціаліст».</p>

		<p>На всіх напрямах і спеціальностях усіх років навчання впроваджується інноваційна тріада – поглиблене вивчення іноземних мов, якісне засвоєння інформаційних технологій, інтенсивні різнорівневі міжнародні зв’язки.</p>

		<p>В університеті поглиблено вивчають 9 мов – українську, англійську, німецьку, французьку, російську, угорську, румунську, словацьку, чеську. Жоден університет Центральної Європи не проявляє таку послідовну і системну зацікавленість до мов сусідніх народів.</p>
		</p>
		<h1>Міжнародна діяльність</h1>
		<p>
		Ужгородський національний університет першочергово розв’язує три завдання – зростання чисельності іноземних студентів, розвиток програм «подвійних дипломів», збільшення обсягу грантів, залучених у модернізацію університету.

		На сьогодні,  університет працює з 86 партнерами з 17 країн світу.

		<p>Особливо активізується співпраця з виконання наукових робіт у рамках реалізації міжнародних проектів – у сфері астрономії, інформаційних технологій, економіки, історії, політології, соціології, культурології, туризму, харчової промисловості.</p>

		<p>Серед найбільших міжнародних наукових проектів УжНУ: «Інноваційні лабораторії: використання відкритих інноваційних навчальних платформ та дослідницької діяльності в освіті для підприємств», за програмою ТЕМПУС; «Система космічного захисту від надзвичайних ситуацій – транскордонна система для передбачення надзвичайних природних  явищ на основі використання супутникових технологій в Угорщині, Словаччині, Румунії та Україні» та «Pl@NETour – Створення науково-туристичного продукту та мережевої інфраструктури для наукового туризму в прикордонних регіонах Марамуреш та Закарпаття», в рамках реалізації програми прикордонного співробітництва ЄІСП.</p>

		<p>Студенти УжНУ беруть участь у різних програмах академічної мобільності за кордоном: «семестрове навчання», «подвійний диплом», навчально-ознайомча та виробнича практика. Зокрема, між Ужгородським національним університетом і Поморською Академією в м. Слупськ (Польща) діє договір про співпрацю, який дає можливість студентам УжНУ багатьох спеціальностей навчатися за аналогічними спеціальностями у державному польському вищому навчальному закладі.</p>

		<p>Університет щороку направляє в закордонні відрядження понад 400 викладачів, наукових співробітників, аспірантів та докторантів з метою проведення спільних досліджень, стажування та участі у міжнародних науково-практичних конференціях. Приблизно стільки ж іноземних партнерів університет приймає щороку в себе. </p>
		</p>
		<h1>Дозвілля і спорт</h1>
		<p>
		У Центрі студентського дозвілля «Ювентус» діють вокальні, вокально-інструментальні, хореографічні колективи. Окрасою художньої самодіяльності університету є чоловіча хорова капела «Боян».

		<p>В університеті розвиваються 24 види спорту. Студенти і викладачі є чемпіонами світу та України, майстрами спорту і майстрами спорту міжнародного класу з різних видів спорту – паверліфтингу, гандболу, настільного тенісу, легкої атлетики, плавання тощо.</p>

		Університетські команди успішно виступають у чемпіонаті України з американського футболу, регбі, бейсболу, баскетболу, нетболу.

		<p>До послуг колективу університету 18 спортивних майданчиків, гірськолижна база «Плішка» з витягами і підйомниками, 25-метровий плавальний басейн, великий та малий зали спортивного комплексу «Буревісник».</p>

		<p>Також університет має студентську базу відпочинку „Скалка”, що знаходиться в мальовничій, гірській місцевості, на схилах гірського хребта Синаторія.</p>

		До всього вищесказаного можна додати таку особливість, як дозвілля і спорт у гуртожитках університету, де проживає близько 4-х тисяч студентів. Гуртожиток - це не тільки місце, де ви проживаєте, харчуєтесь, спите, готуєтесь до занять, це ще й місце, де ви відпочиваєте. У кожному гуртожитку діють спортзали, укомплектовані різного роду тренажерами. Ви маєте можливість відвідати їх в будь-який час і повністю безкоштовно. Студенти також самоорганізовуються у групи по вивченню різних видів танцю, акторського мистецтва, поетичні та музичні гурти, заняття з бодибілдингу, армреслінгу, рукопашного бою.
		</p>
		<h1>Унікальні об’єкти</h1>
		<p>
		<p>Університет є лідером у регіоні з волонтерського руху, зокрема, створено клас і точки доступу для  осіб з вадами зору. Усього три вищі навчальні заклади України мають подібні об’єкти.</p>

		<p>Наукова бібліотека університету налічує понад 1 мільйон 700 тисяч документів. Вона обслуговує понад 15 тисяч користувачів. У бібліотеці зберігається значна кількість стародруків, зокрема інкунабули, що побачили світ латинською мовою до 1500 року, «Острозька Біблія», надрукована Іваном Федоровим у 1581 році.</p>

		<p>У Зоологічному музеї налічується понад 5 тисяч виставкових експонатів з різних континентів, а у його фондах – більше 150 тисяч екземплярів представників тваринного світу.  Музей має найкращу в Центральній Європі колекцію хижих птахів і сов (понад 170 опудал), зібрану в Закарпатті та Східній Словаччині.</p>

		<p>У Археологічному музеї зібрані унікальні памятки, історико-культурні цінності, починаючи з палеоліту  і до пізнього середньовіччя, які протягом десятиліть були відкриті та досліджені археологічною експедицією УжНУ.</p>

		<p>Ботанічний сад займає майже 90 гектарів. Тут росте більше 500 видів дерев і чагарників, близько 450 видів субтропічних і тропічних культур. </p>

		<p>В УжНУ є високогірна біобаза «Колочава», яка знаходиться в Закарпатській Верховині, Міжгірському районі. На ній студенти-біологи мають унікальну можливість  проходити літню практику в справжніх, польових умовах.</p>

		<p>У Лабораторії космічних досліджень проводяться астрофізичні наукові дослідження на основі спостережень штучних супутників Землі за допомогою сучасної апаратури.</p>
		</p>
</div>